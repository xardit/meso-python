# Çfarë është Python

Python është një gjuhë programimi e njohur ndryshe quajtur gjutha Piton. Python u krijua në vitin 1991 nga Guido van Rossum.

Python është një gjuhë e lehtë për tu mësuar, e fuqishme. Ka struktura të efektshme të të dhënave në nivele të larta dhe një qasje të thjeshtë por efektive në programimin orientuar nga objekti (object oriented). Sintaksa elegante e Python dhe tipizimi dinamik, së bashku me natyrën e tij interpretuese, e bëjnë atë një gjuhë ideale për skriptim dhe zhvillim të shpejtë të aplikacioneve në shumë fusha në shumë platforma.

Python përdoret për:

- zhvillim të web-it (pjesa e serverit / backend),
- zhvillim softuerësh,
- matematikë,
- skriptim sistemi.

## Çfarë mund të bëjë Python-i?

- Python mund të përdoret në një server për të krijuar aplikacione web.
- Python mund të përdoret në bashkëpunim me softuer të tjerë për të krijuar rrjedhë pune.
- Python mund të lidhet me sisteme bazash të të dhënave. Mund të lexojë dhe modifikojë gjithashtu skedarë.
- Python mund të përdoret për të menaxhuar të dhëna të mëdha dhe për të kalkuluar matematikë komplekse.
- Python mund të përdoret për prototipe të shpejta, ose për zhvillim softueri gati për prodhim.

## Përse Python?

- Python punon në platforma të ndryshme (Windows, Mac, Linux, Raspberry Pi, etj.).
- Python ka një sintaksë të thjeshtë e ngjashme me gjuhën angleze.
- Python ka një sintaksë që lejon zhvilluesit të shkruajnë programe me më pak rreshta se disa gjuhë të tjera programimi.
- Python ekzekutohet në një sistem interpretues, kjo do të thotë që kodit i mundësohet ekzekutimi sa më shpejt pasi është shkruar.
- Python mund të trajtohet në mënyrë procedurale, në mënyrë të orientuar nga objekti ose në mënyrë funksionale.

## Mirë të dihet

- Versioni më i ri i Python është Python 3, që ne do të përdorim në këtë tutorial. Megjithatë, Python 2, edhe pse nuk po përditësohet me gjë tjetër përveç përditësimeve të sigurisë, ende është mjaft i njohur.
- Në këtë tutorial, Python-i do të shkruhet në një redaktor teksti sic është Visual Studio Code.

## Referencat

- [w3schools.com](https://www.w3schools.com/python/python_intro.asp)
